Nemovitost by měla umožňovat následující věci:

### 1. Pohodlný vesnický bydlení - 

Ideální je prima příroda kolem, stačí nějaká rozumná velikost 3+1 či tak něco (zatim jen já a Pavla). Nejsem si jistej, jestli bychom se vlastně přestěhovali na stálo, ale nějaký útočiště na venkově to prostě chce, Praha neni dlouhodobě udržitelná (alespoň ne z mojeho pohledu).

### 2. Menší openspace kancelář pro IT firmu: 

a) Rekreační a týmbuildingový středisko - je hodně fajn se mít kde sejít, popracovat tam společně, popít, poradovat se a poradit se - i když většinu věcí řešíme online. Podle mě by se to dalo takhle teambuildingovat relativně často, Pacovsko neni zas tak daleko od Prahy. 

b) Jsme sice maličká vývojářská firma, ale je možný, že by nám na některejch byť celkem specializovanejch postech mohli pomáhat lokální lidi. Mam vlastně už nějaký tipy.

c) Vzdělávací centrum - jak pro nás interně, tak pro lokální zájemce. Podle mě by se dali někteří z "pražskejch expertů"  dostat do takovýho centra na přednášky. Samozřejmě otázka je externí zájem o takovou věc :).

d) Coworking pro místní freelancery - pevně věřim, že několik lidí, kterým by se hodila kancelář ve stylu PragueHub tu je. Prostě zaplatíš měsíční nájem a chodíš si tam pracovat do svýho klidu, ale mezi inspirativní lidi.

2e) Technologická líheň - lidi (místní omladina zejména) se zájmem o technologie by měli přístup k všemu zmíněnému.

### 3. Skromný ubytování pro návštěvy

Ať už pro lidi z firmy či externí školitele či prostě návštěvníky. Asi by stačila půda s matracema, rozhodně to nemusí mít vlastnosti hotelu.

Body pod čarou, který by byly fajn časem:

### 4. Soběstačná miniekofarma

Kde bychom oldschoolově pěstili řepu, oldschoolově chovali králiky, věc by byla celkově schopná nás (ideálně nejen) uživit sama.

### 5. Technologický propojení mezi budovou a jejím využitím

Např. elektřina ze solárních panelů, softwarově řízená farma, atd.

### 6. Family-friendly

a) Vylepšit trochu ubytování, protože ajtíkovi s ženou a špuntem půda na přespání prostě nebude vyhovovat.

b) Vymyslet těm lidem program i nějakej nežli sezení u kompu - to je samozřejmě nad rámec uvažování o jedný budově.

Celou věc by se mi moc líbilo zrealizovat vysoce kvalitně technologicky, architektonicky a hlavně: zachránit nějakou umírající nemovitost. V tom ale samozřejmě budou nutný kompromisy - zatim v desítkách milionů nelítám, ale firma tam směřuje, pevně doufám! :) Hrozně bych chtěl koupit nemovitost typu zámek v Košeticích/Oblajovicích/Vodici/Březině a nějak citlivě jí pomoct + tam dostat pohyb + použít naší přirozenost: technologie. Myslim prozatim je ale i s pomocí grantů reál něco výrazně menšího, to o čem jsme se bavili: statek, fara, vila.
