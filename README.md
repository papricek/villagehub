Celou věc by se mi moc líbilo zrealizovat s napojením na technologie, hezky architektonicky a hlavně: zachránit nějakou umírající nemovitost. Moc bych chtěl koupit nemovitost typu zámek v Košeticích/Oblajovicích/Vodici/Březině a nějak citlivě jí pomoct + tam dostat pohyb + použít naší hlavní sílu: technologie. Myslim prozatim je ale i s pomocí grantů reálné něco výrazně menšího, to o čem jsme se bavili: statek, fara, vila, mlýn.

Nemovitost by tedy měla postupně zvládat obsáhnout následující:

### 1. Pohodlné vesnické bydlení (do roka po nákupu ideálně)

Nutnost je prima příroda kolem a klid, stačí nějaká rozumná velikost, asi 3+1 (4 lidé řekněme).

### 2. Menší openspace kancelář pro IT firmu (2-3. rok po nákupu)

Tady si představuju jeden office s nějakou přednáškovou místností.

a) Rekreační a týmbuildingové středisko - mít se kde sejít, popracovat tam společně, popít, změnit prostředí

b) Mini kancelář - dá se předpokládat, že budeme mít i několik lokálních zaměstnanců

c) Vzdělávací centrum - jak pro nás interně, tak pro lokální zájemce. Pražští přijedou v rámci bodu a) do VillageHubu a rádi dají třeba přednášku, místní zájemci zas rádi přijdou poslechnout někoho, kdo umí.

d) Coworking pro místní freelancery (optional) - třeba na Vysočině existuje několik lidí, kterým by se hodila kancelář ve stylu PragueHub

e) Technologická líheň - lidi (místní omladina zejména) se zájmem o technologie by měli přístup k všemu zmíněnému.

### 3. Skromný ubytování pro návštěvy (2-3.rok)

Ve finále by se mělo vejít alespoň 10 osob, spíš kolem 20ti (takže ve finále něco jako 10 pokojů?)

Ať už pro lidi z firmy či externí školitele či prostě návštěvníky. Asi by stačila pro začátek půda a matrace, časem by bylo fajn posunout na něco ve stylu penzionu.

### 4. Farma 

Toto je hodně ooptional, u některých nemovitostí si tohle zahrádkaření samo nelze moc představit.

### 5. Technologické propojení mezi budovou a jejím využitím

Např. elektřina ze solárních panelů, softwarově řízená farma, atd. Nepochybuju, že se toho dá vymyslet velká spousta.
